<div class="book-content">

    <h1>Początki druku w Polsce</h1>
    <p>Po wynalezieniu ruchomej czcionki sztuka typograficzna szybko rozprzestrzeniła się w Europie. Drukarze z Niemiec, wędrujący w poszukiwaniu miejsc, w których mogliby prowadzić swoje oficyny, dość szybko dotarli do Polski. Pierwsze warsztaty funkcjonowały przez krótki czas, na ogół przez kilka lat, a ich produkcja nie była pokaźna. 
    <p>Za pierwszego drukarza na ziemiach polskich uważany jest <a href="https://typoteka.pl/pl/designer/kasper-straube" target="_blank">Kasper Straube</a>, który przybył do Krakowa z Bawarii. Jego drukarnia funkcjonowała w mieście w latach 1473–1477.  To z jego oficyny wyszedł uznawany za pierwszy zachowany druk na ziemiach polskich – <a href="https://jbc.bj.uj.edu.pl/dlibra/doccontent?id=126606" target="_blank"><i>Almanach Cracoviense ad annum 1474</i></a>. Prowadził on swoją oficynę dosyć krótko, zaledwie 4 lata, w których trakcie wydał najprawdopodobniej tylko 4 książki.</p>
   
    