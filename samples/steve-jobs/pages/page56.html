

<div class="book-content">

    <p>
        Fortunę można właściwie nazwać „popularną”. Popularną nie w znaczeniu „niskich lotów”, ale powszechną. Obok mieszczan po <i>Fortunę</i> sięgali najprawdopodobniej także ludzie żyjący z dala od miast: drobni kupcy, usługodawcy, rzemieślnicy, osiadła na roli szlachta, a na dworach słudzy i dworzanie oraz ówczesna inteligencja. Co więcej, tylko jeden uczestnik zabawy musiał być piśmienny i mógł czytać wróżby pozostałym. 
    </p>
    <p>
        <i>Fortuna</i> to kolekcja tekstów żartobliwych, dotyczących zdarzeń, wokół których koncentruje się uwaga szarego człowieka. Teksty w <i>Fortunie</i> dotyczą zwykle spraw codziennych i pospolitych, nie ma tam miejsca na filozofię. <i>Fortuna</i> odpowiada na pytania wszystkich grup społecznych, zarówno do kobiet, jak i mężczyzn. 
    </p>
    
</div>
<span class="page-number">56</span>