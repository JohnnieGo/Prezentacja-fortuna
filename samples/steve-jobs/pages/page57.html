<div class="book-content">
    <p>
        Duża grupa pytań dotyczy awansu społecznego i powodzenia finansowego, wyboru ścieżki zawodowej (np. czy dobrze być kupcem albo duchownym). Wróżby często dają praktyczne odpowiedzi na pytania, np. zachwalają służbę u duchownych. Wszystkie są okraszone odpowiednią dawką humoru. Sybille często śmieją się z czytelnika, który staje się obiektem żartów, kpin i szyderstwa. To właśnie staje się podstawą humoru w <i>Fortunie</i>, nie opozycja wysokie–niskie albo drwina ze świata i jego porządku, a ostrze skierowane do czytelnika.
    </p>
    
    <div style="font-style: italic; padding-left: 50px">
    Radszej się im kożuchów szyć,<br>
    Niźliby ty miał kupcem być,<br>
    Boś jest chłop tak barzo głupi <br>
    Nie wiesz, co za pieniądz mydła kupi.
</div>

    </div>
<span class="page-number">57</span>